<div dir='rtl' lang='he'>

# Guardind The Cheese

**משחק אסטרטגי המשלב יצירתיות וחשיבה מהירה לאוהבי גבינה בלבד!**

## מהות המשחק

במשחק זה עליכם להגן על הגבינה מפני גלי עכברים רעבים על ידי שימוש במלכודות,
חיילים, חשיבה מהירה ויצירתיות. כל שלב יכלול גלים שונים של עכברים מסוגים שונים,
רמות הקושי משתנות ותלויות בשלב המשחק. זהו משחק אסטרטגי שמטרתו להעביר את 
הזמן בקלות ובכיף.
משחק זה מיועד לפלאפון.

![2020_04_22_93420_1587522578 _large](https://user-images.githubusercontent.com/73071299/138741231-78df68da-7a38-4e89-b2bb-510efd4ef53e.jpg)


---


## רכיבים רשמיים

### 1. שחקנים

המשחק מיועד לכלל הגילאים, המשחק מיועד לשחקן בודד ללא צורך בניסיון או בידע מקדים.
על השחקן לגבש אסטרטגיה ייעודית לכל שלב, אין פתרון בודד האתגר הוא בדמיון.

### 2. יעדים

בכל שלב על השחקן להתמודד עם גלי העכברים השונים ולהדוף אותם ביעילות
כך שלא יאכלו את כל הגבינה. לפני כל גל תינתן התרעה וחלון זמנים של כחצי דקה
לשחקן כי גל חדש של עכברים עתיד להגיע וכי עליו להתכונן כראוי לגל זה.
יעדי המשחק יועברו לשחקן דרך סיפור רקע ראשוני שיופיע בתחילת המשחק ובעזרת מדריך.

### 3. תהליכים

תהליכי המשחק:

תהליך ההתחלה של המשחק - בתחילת המשחק לשחקן יינתן פרק זמן קצר כדי למלכד את השטח שמסביב
לגבינה בעזרת הכלים העומדים לרשותו, תהליך מלכוד זה הוא ראשוני ובמהלך הגל עצמו יוכל השחקן להציב עוד מלכודות.

תהליך הליבה של המשחק - בכל שלב יהדוף השחקן גלי עכברים רעבים אשר כל תכליתם הינה לגנוב ולאכול את הגבינה,
הדיפה מוצלחת של עכבר תזכה את השחקן בכסף ובמקרים מסוימים כלים או יכולות והטבות מסוימות אשר יעזרו לשחקן
בהמשך השלב או בשלבים הבאים.

תהליך סיום המשחק - על מנת לסיים את המשחק יהיה עליו להביס את כל חמשת הבוסים אשר שולטים בחלקי הבית
השונים ובעלי יכולות מיוחדות. בכדי להגיע לכל בוס על השחקן לעבור מספר שלבים קבוע ולבסוף יפתח את שלב הבוס.

בכניסתו הראשונה של השחקן למשחק, יהיה עליו לעבור שלב הדרכתי אשר יסביר לו את הכללים והמטרות של המשחק,
איך משתמשים בכלים ואיך משיגים משאבים לשלבים הבאים.

### 4. חוקים

השחקן יוכל להשתמש רק בכמות מלכודות מוגבלת וגודל תא השטח שאותו יוכל למלכד
יהיו מוגבלים על מנת להקשות על השחקן להדוף את העכברים ולחייבו להשתמש באסטרטגיה יצירתית.
לכל סוג עכבר יהיה יכולת עמידות שונה מול המלכודות ולכל מלכודת תהיה אפקטיביות שונה בהתאם לסוג העכבר.
שימוש נכון של מלכודות המותאמות לחולשות העכברים יפגעו יותר בעכבר וכך ישפרו את הסיכוי להדוף את הגל.
חוקי המשחק יוצגו לשחקן תוך כדי השלבים, כאשר חוקים או כלים חדשים יפתחו השחקן יקבל התראה.

### 5. משאבים


משאבי המשחק יהיו הכסף שיוכל השחקן לצבור מהדיפת עכברים במהלך השלבים,
הכלים והמלכודות שהשחקן יוכל לקנות בעזרת הכסף וגם היכולות המיוחדות שהשחקן
יוכל לצבור במהלך כל שלב. 
ככל שהשחקן יתקדם בשלבים כך רמת המשחק תעלה וכתוצאה מכך יתקשה השחקן לצבור
כסף בכדי לקנות אביזרים אשר יעזרו לו בהמשך המשחק. כמו כן ככל שהמשחק יתקדם יצטרך
השחקן להשתמש במלכודות יותר חזקות שיעלו יותר כסף.
בחלק העליון של המסך יוצגו סוג וכמות המשאבים של השחקן באייקונים נפרדים, כאשר יפתחו
משאבים חדשים השחקן יקבל התראה.

### 6. עימותים

המשחק מבוסס סביב עימות יחיד והוא העימות בין השחקן אשר תפקידו להגן
על הגבינה לבין העכברים אשר מנסים בכל דרך אפשרית לאכול את הגבינה.
השחקן ייתקל בדילמות אסטרטגיות שונות כמו הצבת מלכודות בנקודה מרכזית אחת
או פיזור המלכודות ודילול כוח האש, שינוי מלכודות במהלך המשחק המתפרש כשינוי 
אסטרטגיה.


### 7. גבולות

עולם המשחק יתקיים בתוך בית, כאשר שלבי המשחק השונים יתקיימו באזורים שונים בתוך הבית
כמו : מטבח, סלון, חדר שינה, אמבטיה ומרפסת. עולם המשחק יהיה שטוח וסגור, השחקן לא יוכל 
לצאת מתחומי העולם אשר יהיו מוגבלים בתחומי החדר.

### 8. תוצאות

תוצאות המשחק הינן חד משמעיות וברורות, או שהשחקן יבנה אטרטגיה מוצלחת 
לעבירת השלב ויגן בהצלחה על הגבינה כנגד גל העכברים ויתוגמל על כך בכסף,
פתיחת יכולות חדשות ואפשרות מעבר לשלב הבא או שהשחקן יכשל בבניית האסטרטגיה
וכתוצאה מכך לא יצליח להדוף את גל העכברים ויפסיד את השלב.
תוצאת המשחק ברובה תלויה בכישרון ובנסיון השחקן בהכרת הכלים השונים העומדים ברשותו
וביעילותם נגד סוגי העכברים השונים אך שחקן ללא ידע והרבה מזל יוכל לצלוח את השלב.
משחק זה הוא מסוג משחק "סכום אפס", כלומר לא ניתן לנצח את השלב בצורה חלקית- או שהפסדת או שניצחת.

---

## סקר שוק

Cheese Guard:
https://play.google.com/store/apps/details?id=ashumbesher.cheese
![1](https://user-images.githubusercontent.com/73071299/138750203-c9b4df04-6fb7-4cd2-8825-9dd87760839e.jpeg)

Kingdom Rush:
https://play.google.com/store/apps/details?id=com.ironhidegames.android.kingdomrush
![2](https://user-images.githubusercontent.com/73071299/138750551-3ea680f3-cc97-4c1f-afa3-a58d5c0b8476.jpeg)


Save The Cheese:
https://play.google.com/store/apps/details?id=vsga.cheese
![3](https://user-images.githubusercontent.com/73071299/138750730-4883ca91-0384-46f6-be2b-c8d1fbb9007f.jpeg)



בניגוד למשחקים אלו, המשחק שלנו משלב אסטרטגיה, יצירתיות וסיפור רקע משעשע.
שניים מבין שלושת המשחקים לא כולל פן אסטרטגי בכלל והמשחק השלישי אשר מזכיר 
מבחינה רעיונית את המשחק שלנו נבדל ממשחקנו בכך שאנו לא מגבילים את תנועת העכברים
והצבת המלכודות אינה תהיה בצורה שבלונית.
הרכיבים אשר ידגישו ביותר את הייחודיות והמקוריות של המשחק שלנו הם החוקים והעימותים.
החוקים יגבילו את השחקן ויחייבו אותו לתכנן דרך פעולה מקורית תוך שימוש בכלים העומדים ברשותו.
בנוסף לחוקים, גם העימות הינו רכיב ייחודי מכיוון שהעימות בין השחקן לעכברים אשר מנסים לאכול את
הגבינה כולל רבדים רבים של חשיבה, למשל התאמת מלכודת לעכבר, בניית מלכודות בצורה כזו שתלכוד
את העכברים ועוד.



</div>
